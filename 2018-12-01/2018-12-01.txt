Здрасти Стани ! Поздрави от затвора !

Отдавна не съм ти писал и искам да ти напиша няколко думи. От скоро имам Calibre на компютъра + всичките си книги + ~15 нови, само техническа литература.

Сериозно съм захванал с фреймуърка за бектестинг и на това отделям всичкото си свободно време. Тук-таме преправям някой VBA макрос, но като цяло съм се посветил на учене и програмиране на старата ми страст и първа любов в програмирането - С\С++. Има много предизвикателства - почти не познавам библиотеките, нямам упътвания, книгите ми са за С++ пък аз пиша АНСИ С (за скорост) и др. Въпреки всичко обаче, намирам начини и се придвижвам с постоянна скорост. Изчел съм 4 от 5те си книги за С++, записвам си важни въпроси които по-късно да проверя в интернет (USB tethering) и свалям по някоя статия като ПДФ или ако има цяла книга която после прочитам. Последното за което се сетих, е да се ориентирам по хедър файловете с които си върви Линукс в `/usr/include`. Можеш да видиш как изглежда работния ми екран на снимката 2018-12-01.png. За да си съпричастен с моето преживяване можеш да отвориш един сорс файл от Линукс кернела (той е на С) и да си пуснеш Sodom-M16 от ютуб. Така ще пресъздадеш част труда ми и още повече ще заслужиш не само името си, Стан, а и абревиатурата си STANN !

Все още не съм проучил окончателно въпроса с внасянето на компютър. За сега изчаквам, но си остава актуално. Ти можеш ли да изтеглиш безплатната версия на Tickstory (апп, който сваля цените на финансови инструменти) и да провериш колко място заема ТИКинформацията (смяната на цената на всеки тик - няколко пъти в скеунда) за 2 години, 5 години и 10 години ? Ултимативно ако е под 1 терабайт бих тествал с 30тина валутни двойки от последните 10 години. Четох 2 пейпъра за търгуващи роботи и единственото постоянно нещо е промяната - т.е. роботите трябва да се преобучават/пренастройват, но ако откриеш успешна практика за отглеждане/научаване на робот можеш да го изпълняваш на 1,2,3 месеца без да ти паднат пръстите от дланите, нали така ? :) Така че въпреки, че правилата които са действали преди 10 години не действат днес, практиката за установяването на тези правила трябва да са едни и същи - яко автоматизирано тестване.

Намерих страхооооОооОтна библиотека за индикатори на С ! tullipindicators.com (с едно или две "L") Успях да я компилирам и е оптимизирана за скорост ! Точното каквото ми трябва ! Така че за щастие, няма да пиша индикатори, а само ще ги "слепя". Проучил съм билдването на библиотеки с GCC и оцених системата на Майкрософт с Assembly-та :) Нищо не е "по подразбиране" и трябва всичко да разбираш много добре. Има и плугин за Ексел, който с VBA регистрира функции, които можеш да ползваш като формула в клетките, които функции импортват функции от DLL в който са индикаторите ! Реално се изпълнява С код, а ти го виждаш в Ексел и го ползваш като формула ! Така можеш да си правиш тестове, да визуализираш стратегии (диаграми) и тн. Ще го използвам за да дефинирам тестове и да визуализирам сигнали докато правя ботовете. Сещаш ли се за нещо други полезно, което бих могъл да напиша аз ?

Междувременно, докато си водех записки за билдването с GCC ги оформих в нещо като статия. В чернова версия е все още, но си мисля, да пазя и правя повече такива защото после може да се оформи като публикация (или серия от публикации) или дори книга. Имам много критики към тези, които аз съм чел. Полезни са за едно последователно и задълбочено изучаване, но дори за това са общо взето недостатъчни. Вярно е, че задачата на една книга е да изяснява синтактични въпроси, но в крайна сметка 1) компилаторите са достатъчно описателни по повечето въпроси, 2) колкото и детайлно да са написани, човек винаги ще ги бърка и 3) много по-значими са задачи от ежедневието, един вид cheatsheet за писане/четене от файлове, работа със уеб страници/потоци и др полезни неща и как те се ползват в ежедневието. Например, думата `const` винаги се обяснява в контекста на синтаксиса, а тя служи повече да носи информация. И това като го няма в C# и други езици, които може би знаеш преди да дойдеш на С и изглежда съвсем неудачно.

Въпреки, че компютрите тук са слаби (имам 3 :Х) те се ползват за ограничено време от деня и реално има доста изчислително време на разположение. В крайна сметка аз се боря да докопам правилен алгоритъм или практика за достигане на правилни алгоритми. Ако разполагам с това, винаги мога да си наема AWS виртуалка с 64 ядра за 1-2 денонощия и да "отгледам" някой модел.

Много ме мъчи, че ОС ми е 32 бита. При работата с двуични файлове има голямо значение, защото определя размера на файловете и отстоянията, които се ползват в буфери насам натам. Но по-проблемното е, че не мога да подкарам Тенсорфлоу :( То на сайта си пише, че първото Убунту, което става за него е 16.04 или даже 18.04 :X. Между другото, спомням си, че най-лесно съм го подкарвал на уиндоус. 

Сега като се сетих, аз си свалих имидж 18.04х64, записах го на флашка и си го инсталирах на един дял от 20ГБ на това РС. Трябва да пробвам на него. Смятам, че най-добре би било да се намери/направи докер имидж с всичко необходимо и да се подкара на него. Така при необходимост ще може бързо да се подкара и в облака. Но чичо Алекс знае много малко за докер и за това го гледа с недоверие изпод вежди :D Имам 2 книги за докер, но трябва да ги прочета, пък междувременно ми тече работата по другите директиви. 

Можеш да ми пращаш линкове на всякакви статии И КНИГИ или дори по-добре, да ми ги качваш като ПДФ в дропбокс, гугъл драйв или друг облак.

Общо взето - достатъчно съм зает. Реално уча повече от колкото работя (полагам усилие за да е така). Смятам, че това ще смекчи поне 50% от тежестта на присъдата. В София има офис на УБЕР, само програмисти, бяха ме викали на интервю. Специално си търсеха човек с "моя профил" - специалист по всичко ново и особено добър мрежов програмист на С/С++ :D. За първото бих могъл да ги заблудя, но за последното просто няма как. Другите им позиции бяха посредствени и се отказах.

Сещам се за един българин, който познавам задочно. Приятел на приятел на приятел, който е взел една торба с пари да обнови авио-диспечерския софтуер на контролните кули на летище в Лондон (1то само). Нещо от типа на $300 000 за 1 година работа. Човека е 40-50 годишен, а проекта е на ФОРТРАН или някаква друга архаична психопатия. Мой приятел ми разказа за него след като аз му говорех за цената на архитектурата и че софтуера трябва да се обновява, дори "да си работи". В крайна сметка се оказва затворен цикъл, който е много скъп за разбиване. Винаги е по-евтино да дадеш непазарно голямо сума на някой да свърши смешно малко работа, защото само той може да я свърши, ако пренаписването на системата е по-скъпо. Само че това е мисловния процес, който подхожда повече на една маймуна от колкото на човек. Както и да е.

Стани ! Давай идеи за PURE библиотеки на С/С++, които мога да напиша за които ми трябва малко или никакъв интернет ? ПЮР означава, (обяснявам защото знам че не обичаш джаваскрипт където е важно да се знае какво е!), без външни зависимости и без да променя външни обекти (за функции). Например С АПИ, което е същото като някое на СШарп, например за стрингове... или нещо такова. Tulipindicators (индикаторите за пазара) са също много добър пример. Както е underscore.js, lodash.js и други такива. Често има нужда от скорост, но технологичната бариера (на знанието) е твърде голяма за да тръгнеш да правиш нещо на С/С++ само защото е 2 (или 20) пъти по-бързо. Но реално С/С++ е истинския кросплатформен код, защото има стандартни библиотеки които можеш да компилираш за всяка платформа. Днес всеки може да подкара уеб сървър на Распберито си, а струва 100$ (поне това което става за нещо). А пък с правилния софтуер и доста по-евтин микроконтролер можем да навигираме междуконтинентална ракета от Северна Корея чак до Вашингтон ! :РрРРррР~~~

Също приемам всякакви други предложения. Много ми липсва постоянната връзка с интернет и с теб. Тя те поставя в среда, която си подбираш и те "настройва" на определена "работна честота". Пък в момента съм ограничен до 1.3ГБ книги за икономика и софтуер които имам :D Не е твърде зле, но определено бих се възползвал от твоите съвети.

Успях да смутя Гери по телефона последния път като се чухме ! Да и кажеш да държи горе главата. Припомни и един цитат, който и двамата знаехме и тя сподели като бяхме в колата ми по бул. Копенхаген - "свободата е състояние на духа и за това не може да се подари или да се отнеме".

И така. Не се сещам какво друго да ти разкажа, а нямам и възможност в момента повече. Разкажи ми за всичко, което ти е интересно и мислиш. Какво става с гората в Швеция ? Гери почва ли да полудява вече :)? Триеш ли код в офиса ? Разказвай !

Поздрави,
Алекс